# History

## Lesson Content

Ahoj nováčik! Takže ste sa rozhodli pomoriť do úžasného sveta Linuxu? No radšej sa pripútajte, pretože to bude dlhá a náročná cesta. Volám sa tučniak Pete a budem vás na tejto ceste spravádzať. Začnime najprv s príbehom Linuxu. 

Ak sa chceme dozvedieť ako sa zrodil Linux, vráťme sa späť na začiatok, do roku 1969, keď Ken Thompson a Dennis Ritchie z Laboratórií Bell vyvinuli operačný systém UNIX. Neskôr ho prepísali v jazyku C, aby bol prenositeľný a už čoskoro sa stal široko používaným operačným systémom. 

Zhruba o desaťročie neskôr začal Richard Stallman pracovať na projekte GNU (GNU is Not UNIX) a GNU jadre systému (kernel) s názvom Hurd, ktoré sa žiaľ doteraz nepodarilo dokončiť. Popritom bola tiež vytvorená slobodná softvérová licencia GNU General Public License (GPL).

Kernel (jadro) je najdôležitejšia časť operačného systému. Umožňuje hardvéru rozprávať so softvérom. Vykonáva tiež celý rad ďalších vecí, ale na to sa bližšie pozrieme v inom kurze. Nateraz nám stačí vedieť, že kernel dohliada na všetko, čo sa vo vašom systéme deje. 

V tomto období sa vynorili aj iné pokusy o vytvorenie Unixového (UNIX-like) systému, napr. BSD, MINIX. Všetky tieto Unixové systémy mali spoločnú jednu vec, a tou bola absencia jednotného jadra. 

A tak v roku 1991 mladý chlapík menom Linus Torvalds začal s vývojom niečoho, čo dnes poznáme pod názvom linuxové jadro.

## Exercise

Ďalšie čítanie:
<li><a href='https://www.gnu.org/home.en.html'>GNU</a></li>
<li><a href='https://en.wikipedia.org/wiki/Ken_Thompson'>Ken Thompson</a></li>
<li><a href='https://stallman.org/'>Richard Stallman</a></li>
<li><a href='https://en.wikipedia.org/wiki/Linus_Torvalds'>Linus Torvalds</a></li>

## Quiz Question

Kto vyvinul linuxové jadro? 

## Quiz Answer

Linus Torvalds