# Ιστορία

## Περιεχόμενο μαθήματος

Γεια σου ψάρακα! Ώστε λοιπόν αποφάσισες να βουτήξεις σε αυτόν τον υπέροχο κόσμο που λέγεται Linux; Καλύτερα να φορέσεις τη ζώνη σου αφού ο δρόμος θα είναι μακρύς και δύσκολος. Το όνομά μου είναι Pete ο Πιγκουίνος και είμαι εδώ για να σε καθοδηγήσω σε αυτό το ταξίδι. Ας ξεκινήσουμε όμως πρώτα με λίγη ιστορία για το Linux.

Για να δούμε πώς ξεκίνησε το Linux ας πάμε πίσω στις αρχές του 1969 οπότε οι Ken Thompson και Dennis Ritchie από τα Bell Laboratories ανέπτυξαν το λειτουργικό σύστημα UNIX. Αργότερα ξαναγράφτηκε στη C για να αποκτήσει φορητότητα και τελικά έγινε ένα ευρέως χρησιμοποιούμενο λειτουργικό σύστημα.

Περίπου μία δεκαετία αργότερα, ο Richard Stallman ξεκίνησε να δουλέυει στο GNU (GNU is Not Unix) τον πυρήνα (kernel) GNU που λεγόταν Hurd ο οποίος δυστυχώς ποτέ δεν ολοκληρώθηκε. Ακόμα, η Γενική Άδεια Δημόσιας Χρήσης GNU (GPL), μια άδεια ελεύθερου λογισμικού, δημιουργήθηκε ως αποτέλεσμά αυτού.

Ο πυρήνας είναι το πιο σημαντικό κομμάτι στο λειτουργικό σύστημα. Επιτρέπει στο υλικό (hardware) να επικοινωνεί με το λογισμικό (software). Επίσης κάνει πολλά άλλα πράγματα, αλλά αυτά θα τα δούμε σε επόμενα μαθήματα. Προς το παρόν, αρκεί να ξέρεις ότι ο πυρήνας ελέγχει σχεδόν όλα όσα συμβαίνουν στο σύστημά σου.

Όλον αυτόν τον καιρό προσπάθειες όπως το BSD, το MINIX κλπ αναπτύχθηκαν με τέτοιον τρόπο ώστε να είναι συστήματα που μοιάζουν με το UNIX. Τα συστήματα αυτά, όμως, μοιάζουν στο ότι δεν διαθέτουν ενιαίο πυρήνα.

Έτσι το 1991 ένας νέος που λεγόταν Linus Torvalds ξεκίνησε να αναπτύσσει αυτό που σήμερα ξέρουμε ως τον πυρήνα Linux (Linux kernel).


## Άσκηση

Συμπληρωματικές πληροφορίες (στα Αγγλικά):
<li><a href='https://www.gnu.org/home.en.html'>GNU</a></li>
<li><a href='https://en.wikipedia.org/wiki/Ken_Thompson'>Ken Thompson</a></li>
<li><a href='https://stallman.org/'>Richard Stallman</a></li>
<li><a href='https://en.wikipedia.org/wiki/Linus_Torvalds'>Linus Torvalds</a></li>

## Κουίζ

Ποιος ανέπτυξε τον πυρήνα Linux; 

## Απάντηση

Linus Torvalds
